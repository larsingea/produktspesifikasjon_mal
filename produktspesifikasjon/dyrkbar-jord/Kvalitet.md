7.1. Spesifikasjonsomfang: Hele datasettet
Datasettet Dyrkbar jord fremstilles ved hjelp av ulike datasett med ulik nøyaktighet og
detaljeringsgrad. FKB-AR5 har egen produktspesifikasjon og tilhørende beskrivelse av kvalitet.
Datasettene SSB-arealbruk og Naturvernområder har også det. Ravinekartene er ikke-publiserte
kart avledet fra nasjonal digital høydemodell Høydedata.no.  
7.1.1. Fullstendighet  
Dyrkbar jord dekker hele Norges hovedland (fastland og øyer) under tregrensa.
7.1.2. Egenskapsnøyaktighet  
Klassifikasjonssystemene for DMK og AR5 beskriver landets arealressurser i henhold til et sett av
faste kriterier som gjelder hele kartleggingsområdet uavhengig av regionale forskjeller i
naturforhold og driftsformer. Normalt vil arealets tilstand være registrert gjennom klassifisering
ved feltarbeid og avgrensning på flybilder i stereomodell. Tilstanden kan ha vært oppdatert
gjennom feltarbeid eller tolking av ortofoto.
For egenskapene Fulldyrka i 2008, Myr eller torv, Planeringsjord og Verneform arves
egenskapsnøyaktigheten fra datagrunnlaget. Feil i koding i datagrunnlaget vil gi feil i koding i
Dyrkbar jord.  
7.1.3. Stedfestingsnøyaktighet  
Det generelle kravet til stedfestingsnøyaktighet for grenser mellom arealfigurer i AR5 er 2 meter
(standardavvik for tverravvik ved på kurver). Stedfestingsnøyaktigheten påvirkes av synbarhet i
flybildet og glidende overganger mellom arealtype (Norsk institutt for skog og landskap, 2015).
Minsteareal ved registrering av dyrkbar jord var i DMK fastsatt slik:
• 2–5 dekar: når arealet ligg nær inntil fulldyrka jord,
• 5–25 dekar: når avstanden til veg, fulldyrka jord eller felt med dyrkbar jord ikke er større enn
0,5–1 km,
• 25–100 dekar: på dyrkbar jord når avstanden til veg, fulldyrka jord eller annen dyrkbar jord var
større enn 1 km.
For egenskapene Fulldyrka i 2008, Myr eller torv, Planeringsjord og Verneform arves
stedfestingsnøyaktigheten fra datagrunnlaget de er hentet fra. Feil i koding i datagrunnlaget vil gi
feil i koding i Dyrkbar jord.
7.1.4. Tidfestingsnøyaktighet
Datasettet dyrkbar jord produseres årlig basert på siste årsversjon av AR5 og siste tilgjengelige
versjoner av SSBarealbruk, Verneområder og ravinekart. For DMK som er et historisk datasett
